# Tapapiku
## La ĉielarka lingvo

Xaw! Bonvenon al tiu enkonduko al la ĉielarka lingvo tapapiku! Tiu estas mia lasta lingva projekto kaj bezonas ankoraŭ multan laboron, kiel ĉiam la opinio kaj la konsiloj ĉiesaj estas bonvenaj.

Tapapiku mem estas kompona vorto, *tapa*, kiu signifas tion, *lingvo* kaj *parolado*, kaj *piku*, kiu havas la vastan signififon "la kvalito havi ĉiujn kaj ĉiajn kolorojn kaj nuancojn, esti unuigita per la malsamecoj". La vorto por la fizika ĉielarko ekzemple estas *pokepiku*, komponata de *poke*, arko (el la Sveda *Båge*) kaj piku. Sed *piku* tute taŭgas ankaŭ por homoj, ĉielarkuloj parolas tapapiku'n!

Tapapiku estas mikse apriora kaj aposteriora lingvo. Multaj vortoj estas tute inventitaj, kelkaj vortoj mimas la sonon de tio, kion ili reprezentas (ili estas onomatopeaj) kaj multaj estas adaptitaj, foje forte, por respekti ĝia fonemaro kaj gramatiko. Vortprovizo venas el multaj lingvoj, kun specifa atento al malgrandaj lingvoj.

## Fonemaro kaj alfabeto

Fonemaro de la lingvo konsistas el 18 fonemoj: 11 konsonantoj reprezentataj latinalfabete de la literoj M, N, P, T, K, F, S, X, H, R, L; 5 vokaloj reprezentataj de A, E, I, O, U kaj 2 semivokaloj reprezentataj de W kaj J.
Ili permesas grandan fonetikan variaĵon kiel indikite sube:

M: m ɱ
N: n n̪ ɳ ɲ ŋ ɴ
P: p b p̪ b̪
T: t t̪ d d̪ ʈ ɖ
K: k g q ɢ
F: f v β ɸ θ ð
S: s z
X: ʃ ʒ ʂ ʐ x
H: χ ħ h ɦ ʜ
R: r ʀ ɾ ɽ
L: l ɭ ʟ ɺ

A: a ɶ ä ɐ ʌ
E: e e̞ ɛ œ ɘ ɜ
I: i   ɪ ʏ
O: o o̞ ɤ ɤ̞ ɔ ɒ - ö
U: u ɯ ʊ

W: w
J: j

Transkribo estas unu fonemo - unu litero.

## Radikoj kaj derivaĵoj

Ĉiuj radikoj reprezentas baze ĉiam nomajn konceptojn. Pluraj verboj povas esti formitaj el nomo, kiel mi klopodos klarigi poste. Derivitaj adjektivoj kaj adverboj havas la saman formon de la nomo.

## Vortordo kaj modifila ordo.

Vortordo estas defaŭlte SVO tamen por dinamikaj verboj ĝi sufiĉe liberas danke al specialaj partikloj *la*, kiu markas la subjekto kaj *e*, kiu markas la objekto.
Ekz. la frazo "La hundo manĝas katon"^*

> paw mokun maw

Subjekto (Baw, hundo), Verbo (Mokun, manĝi), Objekto (Maw, kato) reskribeblas kiel 

> e maw mukun la paw
> mokun la paw e maw
> mokun e maw la paw
> la paw e maw mokun
> e maw la paw mokun

Sen ŝanĝi la signifon, sed nur la fokuson.

> e maw mokun

Povas esti uzata por simuli la pasivan diatezon, oni ne specifas la aganton tie.

Kapo antaŭas siajn modifilojn, kiel en Tokipono kaj male al la Angla

> maw mi

Signifas tion, *mia kato* aŭ *la kato mias*. *Mi* havas la saman Esperanta signifo.

*: ĉar *maw* modifas *mokun*, la antaŭa frazo "paw mokun maw" laŭlitere signifas "hundo manĝas kate", kiu povus signifi, ke la hundo manĝas kiel manĝus kato aŭ ke la hundo manĝas katon. Tio ĝenerale klaras laŭ la ĉirkaŭteksto. Se oni volas aŭ devas precizigi, la partiklo *e* uzendas. La frazo do estus:

> paw mokun e maw

## Personaj pronomoj 

Tapapiku havas tri bazajn personajn pronomojn:

- *Mi*: por indiki la grupon de parolanto (venas el latinidaj lingvoj)
- *Ju*: por indiki la grupon de la celata(j) ricevanto(j) (venas el la Angla kaj aliaj ĝermanaj lingoj)
- *Paj*: por indiki la grupo de la aliajn personojn, bestojn aŭ objektojn (venas el la Keĉua)

En la lingvo indiki pluraleco, sekson aŭ homeco tute ne nepras, oni faras nur laŭbezone, do *ju* signifas *vi* kaj kiel en Esperanto tio povas esti uzata por paroli al unu aŭ plu personoj. Tamen Tapapiku ĝeneraligas la procedon por ĉiuj pronomoj, do *paj* signifas *li* sed ankaŭ *ŝi*, *ĝi* kaj *ili*. Pronomo *mi* bezonas precizigon, en Tapapiku indikas la grupon de parolanto do kompreneble povas signifi *mi* sed ankaŭ signifas *ni* nur en la kazoj, kie la celata ricevanto ne estas enkluzivigita.

> Mi pona 

signifas "Mi estas bona" aŭ "ni estas bona" sed subcelante ke *vi* verŝajne ne estas bona. Por inkluzivigi vin oni devas uzi komponajn pronomojn.

Komponaj pronomoj estas:

- *Jumi*: mi kaj vi, ni kaj vi
- *Jupaj*: vi kaj aliaj krom mi
- *Mipaj*: mi kaj aliaj krom vi
- *Jumipaj*: ĉiuj

Ni diris antaŭe, ke Tapapiku ne montras defaŭlte pluralecon, tamen uzante komponajn pronomojn, pluraleco estas klara en multaj kazoj por kiu utilas distingi. *Jumi* do estas preskaŭ ĉiam plurala pronomo, kvankam oni povas imagi singularan uzon en tre limigitaj ĉirkaŭtekstoj, ekz. verkante taglibron oni povus imagi uzi *Jumi* singulare, se oni skribas por si mem.     

## dinamika kaj maldinamikaj verboj.

Ni konsideru la radiko *pona*, kiu kiel Tokipone kaj multaj aliaj lingvoj reprezentas la ideon de bono.
Per tiu radiko oni povas kostrui plurajn verbojn Tapapiku'e.

> Mi pona

Kiu signifas tion, "Mi bonas", samkiel en Tokipona. *Pona* rolas tie kiel maldinamika verbo. Verdire povas roli ankaŭ kiel modifanto de *mi* do laŭlitere "Mi bona", sed tiu diferenco ofte ne kreas miskomprenojn. En la kazoj, kie tio male okazas, oni povas uzi  la partiklojn *ja* kaj *ne*, kiuj signifas tion, *jes* kaj *ne*, por precizigi laŭ la stilo de Pandunia (kaj de aliaj neeŭropaj lingvoj).

> Mi ja pona

Mi + jes + bono, Mi estas bona,

> Mi ne pona

Mi + ne + bono, Mi ne estas bona.

Tamen ofte oni bezonas dinamikajn verbojn.
En Tapapiku, ĉiuj vortoj finiĝas per vokalo aŭ kvazaŭvokalo krom dinamikaj verboj, kiu finiĝas per *-n*, *-s* kaj *-l*. 
Tio helpas, kaj permesi facilan ĉiesan elparolon, kaj indiki simple ĉu la verbo estas dinamika kaj ĝian direkton.

- *-n*: indikas ke la ago estas dinamika al alia objekto
- *-s*: indikas ke la ago estas dinamika al subjekto (refleksiva verbo)
- *-l*: indikas ke la ago estas dinamika inter la subjektoj (mutuala verbo)

Ni vidu kelkajn ekzemplojn.

> Mi ponan

Signifas, ke mi plibonigas ion. Ofte tiaj frazoj estos sekvataj de la objekto.

> Mi ponas

Signifas, ke mi iĝas bona aŭ ni iĝas bonaj.

> Mi ponal

Estas pli interesa. Tio implikas ke ekzistas du subjektoj, do ke ni bonigas unu la alian.  
En aliaj lingvoj oni ne uzas multe la formon *unu la alian* ĉar tiu informo ofte estas enkorpigita en la verbo mem.

> Jumi tapal

Signifas tion, "Ni interparolas", kompreneble ni inkluzivigas la celata(j)n ricevanto(j)n.     









 
