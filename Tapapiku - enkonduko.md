# Tapapiku
## La ĉielarka lingvo

Xaw! Bonvenon al tiu enkonduko al la ĉielarka lingvo tapapiku! Tiu estas mia lasta lingva projekto kaj bezonas ankoraŭ multan laboron, kiel ĉiam la opinio kaj la konsiloj ĉiesaj estas bonvenaj.

Tapapiku mem estas kompona vorto, *tapa*, kiu signifas tion, *lingvo* kaj *parolado*, kaj *piku*, kiu havas la vastan signififon "la kvalito havi ĉiujn kaj ĉiajn kolorojn kaj nuancojn, esti unuigita per la malsamecoj". La vorto por la fizika ĉielarko ekzemple estas *pokepiku*, komponata de *poke*, arko (el la Sveda *Båge*) kaj piku. Sed *piku* tute taŭgas ankaŭ por homoj, ĉielarkuloj parolas tapapiku'n!

Tapapiku estas mikse apriora kaj aposteriora lingvo. Multaj vortoj estas tute inventitaj, kelkaj vortoj mimas la sonon de tio, kion ili reprezentas (ili estas onomatopeaj) kaj aliaj estas adaptitaj, foje forte, por respekti ĝian fonemaron kaj gramatikon. Vortprovizo venas el multaj lingvoj, kun specifa atento al malgrandaj lingvoj. 

Tapapiku estas inspirita de Tokipona, Vorlin, la Keĉua, la Indonezia, la Esperanta kaj multaj aliaj naturaj kaj artefaritaj lingvoj. Tapapiku celas esti mezsimpla, belsona kaj pova lingvo, tio malfacilegas kaj defias min.

----
Rimarko por la sekva teksto: la vortoj ĉi tie prezentitaj ne estas ankoraŭ vere fiksitaj kaj utilas nur por prezenti lingvajn konceptojn. Se vi havas sugestojn pri eblaj radikoj, partoprenu al la vortarkreado!

## Fonemaro kaj alfabeto

Fonemaro de la lingvo konsistas el 18 fonemoj: 11 konsonantoj reprezentataj latinalfabete de la literoj M, N, P, T, K, F, S, X, H, R, L; 5 vokaloj reprezentataj de A, E, I, O, U kaj 2 semivokaloj reprezentataj de W kaj J. Alia propra pli tapapiku'eca sistemo por transkribi fonemojn estas pripensota, se vi havas sugestojn, kontaktu min!
Ili permesas grandan fonetikan variaĵon kiel ekzemple indikite sube per IPA'aj literoj:

| Simbolo | Ekzemploj de eblaj fonetikaj realigoj |
|------------|--------------------------------------------------|
M | m ɱ
N | n n̪ ɳ ɲ ŋ ɴ
P | p b p̪ b̪
T | t t̪ d d̪ ʈ ɖ
K | k g q ɢ
F | f v β ɸ θ ð
S | s z
X | ʃ ʒ ʂ ʐ x
H | χ ħ h ɦ ʜ
R | r ʀ ɾ ɽ
L | l ɭ ʟ ɺ
A | a ɶ ä ɐ ʌ
E | e e̞ ɛ œ ɘ ɜ
I | i   
O | o o̞ ɤ ɤ̞ ɔ ɒ - ö
U | u ɯ ʊ
W | w
J | j

Transkribo estas unu fonemo - unu litero.

## Silabkreado

Tapapiku havas mezkomplikan silaban strukturon, kiel la vasta plejparto de la lingvoj. Oni difinas:

- V: vokaloj
- W: kvazaŭvokaloj
- K: konsonantoj (m,n,p,t,k,f,s,x,h,r,l)
- F: finalaj konsonantoj (n,l,s)

Kiuj permesas krei silabojn faritaj laŭ la jena regulara esprimo:

(K)(W)V([F|W])

Ekz. estas permesataj *ka*, *pan*, *e*, *ju*, *waj*, *kjun* sed ne *tro*, *plu*, *kvo*, *empi*, *shin*, *kso*, *najs*, *ski*...


## Radikoj kaj derivaĵoj

Krom konjunkcioj kaj kelkaj bazaj adverboj, Tapapiku'aj radikoj baziĝas sur nomoj. Nomoj ĉiam finas per vokaloj aŭ kvazaŭvokaloj. Por formi verboj, adjektivoj kaj adverboj oni faras kiel sekve.

- Verboj: *-s* estas aldonata al la radiko. *amo* (amo) -> *amos* (amas, esti amata)
- Adjektivoj: sama formo de nomoj, sed ili sekvas ĉiam nomoj aŭ vortgrupoj kiuj rolas kiel nomo. *pufi* (beleco) -> maw pufi (bela kato)
- Adverboj: *-n* estas aldonata al la radiko. *wike* (rapideco) -> *wiken* (rapide)

## Pluraleco, sekso, homeco

En la lingvo indiki pluralecon, sekson aŭ homecon tute ne nepras, oni faras nur laŭbezone, tial Tapapiku ne havas devigajn gramatikajn montrilojn por pluraleco, sekso kaj homeco.

Ekz. *paw* indikas unu aŭ pluraj hundoj, inaj, viraj aŭ aliseksaj. 

## Personaj pronomoj 

Tapapiku havas tri bazajn personajn pronomojn:

- *Mi*: por indiki la grupon de parolanto (venas el latinidaj lingvoj)
- *Ju*: por indiki la grupon de la celata(j) ricevanto(j) (venas el la Angla kaj aliaj ĝermanaj lingoj)
- *Paj*: por indiki la grupo de la aliajn personojn, bestojn aŭ objektojn (venas el la Keĉua)

*ju* signifas *vi* kaj kiel en Esperanto tio povas esti uzata por paroli al unu aŭ plu personoj. Tamen Tapapiku ĝeneraligas la procedon por ĉiuj pronomoj, do *paj* signifas *li* sed ankaŭ *ŝi*, *ĝi* kaj *ili*. Pronomo *mi* bezonas precizigon, en Tapapiku ĝi indikas la grupon de parolanto do kompreneble povas signifi *mi* sed ankaŭ signifas *ni* nur en la kazoj, kie la celata ricevanto ne estas enkluzivigita.

> Mi ponas 

signifas "Mi estas bona" aŭ "ni estas bona" sed subcelante ke *vi* verŝajne ne estas bona. Por inkluzivigi vin oni devas uzi komponajn pronomojn.

Komponaj pronomoj estas:

- *Jumi*: mi kaj vi, ni kaj vi
- *Jupaj*: vi kaj aliaj krom mi
- *Mipaj*: mi kaj aliaj krom vi
- *Jumipaj*: egalas pli malpli la koncepto de la Esperanta *oni*

Ni diris antaŭe, ke Tapapiku ne montras defaŭlte pluralecon, tamen uzante komponajn pronomojn, pluraleco estas klara en multaj kazoj por kiu utilas distingi. *Jumi* do estas preskaŭ ĉiam plurala pronomo, kvankam oni povas imagi singularan uzon en tre limigitaj ĉirkaŭtekstoj, ekz. verkante taglibron oni povus imagi uzi *Jumi* singulare, se oni skribas por si mem.     

Ekde nun, oni donos la tradukojn supozante la singulara sekseneŭtra formo, krom kie male dirite. Tamen memoru, ke la tradukoj validas ankaŭ por la aliaj formoj.

## Partikloj ka, e, me, mu

Tiuj partiklo estas gravegaj en Tapapiku, ĉar permesas ŝanĝi la signifon de la tutan frazon. Ili enkondukas nominalajn grupojn (ili troveblas antaŭ la nomoj) kaj, kaze de pronomoj, povas esti algluitaj al ili.

Ni revenu al la frazo 

> mi ponas

Tiu, kiel vi scias, signifas *Mi estas bona*. Tamen aldonante la partiklon *ka* al la nominala grupo, tiu iĝas la agento de la frazo. Ekz.

> kami ponas

Signifas *mi ponigas*, *mi malfuŝas*.
Kiam oni volas verbaligi nomon celante transitivecon, oni ĉiam devas aldoni unu el el tiuj partikloj al la aganto kaj ricevanto. 
Ni rimarku tion per la nomo *moku*, manĝaĵo

> mi mokus

Havas la malofte celatan sencon de *mi estas manĝaĵo* kaj por esprimi, ke mi manĝas oni devas uzi anstataŭ

> Kami mokus

La partiklo *e* signifas, ke nominala grupo estas la ricevanto de la ago kun ka. Tio Esperante ofte oni realigas aldonante la akuzativon al la nomo.

> emi mokus 

signifas *Oni manĝas min*, *mi estas manĝata*

Partikloj *me* kaj *mu* utilas por krei refleksivajn frazojn sed la dua aldonas la sencon de reciprokeco.

> mejumi amos 

> mujumi amos

La unua signifas, ke ciuj el mi kaj vi amas si mem, la dua, ke mi kaj vi amas unu la alian.

## Vortordo kaj modifila ordo.

Eblas havi ĉiujn vortordojn Tapapiku'e. La sekvaj estas ĉiuj tradukoj de la frazo *la nigra kato manĝas la flavan fiŝon*, sed la fokuso de la frazo ŝanĝas.

- PVA: e pluplu lala mokus ka maw nua
- AVP: ka maw nua mokus e pluplu lala
- PAV: e pluplu lala ka maw nua mokus
- APV: ka maw nua e pluplu lala mokus
- VPA: mokus e pluplu lala ka maw nua
- VAP: mokus ka maw nua e pluplu lala

Tiu libereco utilas ankaŭ por simuli malaktiva diatezon, *e pluplu lala mokus* tradukeblas ekzemple, kiel *la flava fiŝo estas manĝata*

## Subfrazoj

Dependantaj subfrazoj formeblas per pronomo *ki*, uzeblas por relativigi frazojn.
Sekvas ekzemploj:

> paw, eki kami hes axofjun, pufis
(la hundo, kiun mi havis infanaĝe, estis bela)

> e maw, kaki mokus e pluplu, ka paw mokus tel
(la kato, kiu manĝas la fiŝon, estos manĝata de la hundo)

> ka homo, muki amos, ponas e vola

(La homoj, kiuj amas unu la alian, bonigas la mondon)

> maw, meki puras, abunes 

(La katoj, kiuj sin purigas, oftas)

## Tempomarkiloj

Kvankam en Tapapiku ne nepras aldoni tempan indikon male al Esperanto, foje tio estas bezonata por la bona kompreno de la frazo.

- mumun: hodiaŭ
- tamin: morgaŭ
- pilen: hieraŭ

> eki kaju mokus mumun, eki kaju mel mokus tamin

(Tion, kion vi manĝas hodiaŭ, vi ne manĝos morgaŭ)

- tel: poste
- anil: antaŭ
- njul: nun

> e pako felekes nunin

(la pakaĵo estas alvenanta)

> anil memi iris al lokokino, bal njul memi nel 

(mi iris al la kinejo, sed nun mi ne plu iras)


[kontinuendas...]









 
