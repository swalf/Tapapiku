# Tapapiku
## La ĉielarka lingvo

Xaw! Bonvenon al tiu enkonduko al la ĉielarka lingvo tapapiku! Tiu estas mia lasta lingva projekto kaj bezonas ankoraŭ multan laboron, kiel ĉiam la opinio kaj la konsiloj ĉiesaj estas bonvenaj.

Tapapiku mem estas kompona vorto, *tapa*, kiu signifas tion, *lingvo* kaj *parolado*, kaj *piku*, kiu havas la vastan signififon "la kvalito havi ĉiujn kaj ĉiajn kolorojn kaj nuancojn, esti unuigita per la malsamecoj". La vorto por la fizika ĉielarko ekzemple estas *pokepiku*, komponata de *poke*, arko (el la Sveda *Båge*) kaj piku. Sed *piku* tute taŭgas ankaŭ por homoj, ĉielarkuloj parolas tapapiku'n!

Tapapiku estas mikse apriora kaj aposteriora lingvo. Multaj vortoj estas tute inventitaj, kelkaj vortoj mimas la sonon de tio, kion ili reprezentas (ili estas onomatopeaj) kaj aliaj estas adaptitaj, foje forte, por respekti ĝia fonemaro kaj gramatiko. Vortprovizo venas el multaj lingvoj, kun specifa atento al malgrandaj lingvoj. 

Tapapiku estas inspirita de la Tokipona, Vorlin, la Keĉua, la Indonezia, Pandunia kaj multaj aliaj naturaj kaj artefaritaj lingvoj. Tapapiku celas esti mezsimpla, belsona kaj pova lingvo, tio malfacilegas kaj defias min.

## Fonemaro kaj alfabeto

Fonemaro de la lingvo konsistas el 18 fonemoj: 11 konsonantoj reprezentataj latinalfabete de la literoj M, N, P, T, K, F, S, X, H, R, L; 5 vokaloj reprezentataj de A, E, I, O, U kaj 2 semivokaloj reprezentataj de W kaj J. Alia propra pli tapapiku'eca sistemo por transkribi fonemojn estas pripensota, se vi havas sugestojn, kontaktu min!
Ili permesas grandan fonetikan variaĵon kiel ekzemple indikite sube:

| Simbolo | Eblaj fonetikaj realigoj |
|------------|-------------------------------|
M | m ɱ
N | n n̪ ɳ ɲ ŋ ɴ
P | p b p̪ b̪
T | t t̪ d d̪ ʈ ɖ
K | k g q ɢ
F | f v β ɸ θ ð
S | s z
X | ʃ ʒ ʂ ʐ x
H | χ ħ h ɦ ʜ
R | r ʀ ɾ ɽ
L | l ɭ ʟ ɺ
A | a ɶ ä ɐ ʌ
E | e e̞ ɛ œ ɘ ɜ
I | i   
O | o o̞ ɤ ɤ̞ ɔ ɒ - ö
U | u ɯ ʊ
W | w
J | j

Transkribo estas unu fonemo - unu litero.

## Silabkreado

Tapapiku havas mezkomplikan silaban strukturon, kiel la vasta plejparto de la lingvoj. Oni difinas:

V: vokaloj
W: kvazaŭvokaloj
K: konsonantoj (m,n,p,t,k,f,s,x,h,r,l)
A: antaŭlikvaj konsonantoj: (k,p,t,f)
L: likvaj konsonantoj (l,r)
P: postsoaj konsonantoj (k,l,n,p,r,f,t,m)
F: finalaj konsonantoj (n,l,s)

Kiuj permesas krei silabojn faritaj laŭ la jena regulara esprimo:

(K(W)|AL|sP)V(W)(F)

Ekz. estas permesataj *ka*, *pan*, *e*, *tro*, *plu*, *waj*, *najs*, *ski*, *kjun* sed ne *stra*, *kvo*, *empi*, *shin*, *kso*


## Radikoj kaj derivaĵoj

Ĉiuj radikoj reprezentas baze ĉiam nomajn konceptojn. Pluraj verboj povas esti formitaj el nomo, kiel mi klopodos klarigi poste. Ĉiuj nomoj finas per vokalo aŭ kvazaŭ vokaloj. Derivitaj verboj, adjektivoj kaj adverboj finas respektive per *s*, per *n* kaj per *l* post la lasta litero de la nomo.

## Pluraleco, sekso, homeco

En la lingvo indiki pluralecon, sekson aŭ homecon tute ne nepras, oni faras nur laŭbezone, tial Tapapiku ne havas devigajn gramatikajn montrilojn por pluraleco, sekso kaj homeco.

Ekz. *paw* indikas unu aŭ pluraj hundoj, inaj, viraj aŭ aliseksaj. 

## Personaj pronomoj 

Tapapiku havas tri bazajn personajn pronomojn:

- *Mi*: por indiki la grupon de parolanto (venas el latinidaj lingvoj)
- *Ju*: por indiki la grupon de la celata(j) ricevanto(j) (venas el la Angla kaj aliaj ĝermanaj lingoj)
- *Paj*: por indiki la grupo de la aliajn personojn, bestojn aŭ objektojn (venas el la Keĉua)

*ju* signifas *vi* kaj kiel en Esperanto tio povas esti uzata por paroli al unu aŭ plu personoj. Tamen Tapapiku ĝeneraligas la procedon por ĉiuj pronomoj, do *paj* signifas *li* sed ankaŭ *ŝi*, *ĝi* kaj *ili*. Pronomo *mi* bezonas precizigon, en Tapapiku indikas la grupon de parolanto do kompreneble povas signifi *mi* sed ankaŭ signifas *ni* nur en la kazoj, kie la celata ricevanto ne estas enkluzivigita.

> Mi ponas 

signifas "Mi estas bona" aŭ "ni estas bona" sed subcelante ke *vi* verŝajne ne estas bona. Por inkluzivigi vin oni devas uzi komponajn pronomojn.

Komponaj pronomoj estas:

- *Jumi*: mi kaj vi, ni kaj vi
- *Jupaj*: vi kaj aliaj krom mi
- *Mipaj*: mi kaj aliaj krom vi
- *Jumipaj*: egalas pli malpli la koncepto de la Esperanta *oni*

Ni diris antaŭe, ke Tapapiku ne montras defaŭlte pluralecon, tamen uzante komponajn pronomojn, pluraleco estas klara en multaj kazoj por kiu utilas distingi. *Jumi* do estas preskaŭ ĉiam plurala pronomo, kvankam oni povas imagi singularan uzon en tre limigitaj ĉirkaŭtekstoj, ekz. verkante taglibron oni povus imagi uzi *Jumi* singulare, se oni skribas por si mem.     


## Vortordo kaj modifila ordo.

Vortordo rajtas esti SVO, SOV, OV, SV sed la objekto ne rajtas malsekvi la subjekton. 

La partiklo *le* markas la objekton de la frazo kaj malsekvas la nomon.

Ekzempla frazo SVO estas:

> paw mokus le maw

Kiu signifas, la hundo manĝas la katon.
La frazo porvas esti riskribita per SOV:

> paw le maw mokus

Sen ŝanĝi la signifon, sed nur la fokuson.

> le maw mokus

Povas esti uzata por simuli la pasivan diatezon, oni ne specifas la aganton tie.

## dinamika kaj maldinamikaj verboj.

Ni konsideru la radiko *pona*, kiu kiel Tokipone kaj multaj aliaj lingvoj reprezentas la ideon de bono.
Per tiu radiko oni povas kostrui plurajn verbojn Tapapiku'e.

> Mi ponas

Kiu signifas tion, "Mi bonas", samkiel en Tokipona. *Pona* rolas tie kiel maldinamika verbo. 

Tamen ofte oni bezonas dinamikajn verbojn. Por tion fari Tapapiku uzas la partiklon *le*. Tiu ĉi partiklo malsekvas la objekton en dinamikaj frazoj.

> Mi ponas le moku

Signifas, *mi bonigas la manĝaĵon*. 

Speciala kazo rilatas al la uzo kun pronomoj. Tiam la *le*-partiklo rajtas algluiĝi al la pronomo mem. Ekz.

> Mi ponas leju
> Mi leju ponas

Se oni volus ne mencii tion, kion oni bonigas, objekto forlasendas sed partiklo *le* nepras por indiki la dinamikecon de la verbo. Por traduki *mi bonigas* oni uzas

> Mi ponas le

Kiam la objekto ne menciitas, oni ankaŭ rajtas ŝovi la *le*-partiklon antaŭ la verbo tiel:

> Mi leponas

[kontinuendas...]








 
