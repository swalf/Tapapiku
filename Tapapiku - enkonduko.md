# Tapapiku
## La ĉielarka lingvo

Xaw! Bonvenon al tiu enkonduko al la ĉielarka lingvo tapapiku! Tiu estas mia lasta lingva projekto kaj bezonas ankoraŭ multan laboron, kiel ĉiam la opinio kaj la konsiloj ĉiesaj estas bonvenaj.

Tapapiku mem estas kompona vorto, *tapa*, kiu signifas tion, *lingvo* kaj *parolado*, kaj *piku*, kiu havas la vastan signififon "la kvalito havi ĉiujn kaj ĉiajn kolorojn kaj nuancojn, esti unuigita per la malsamecoj". La vorto por la fizika ĉielarko ekzemple estas *pokepiku*, komponata de *poke*, arko (el la Sveda *Båge*) kaj piku. Sed *piku* tute taŭgas ankaŭ por homoj, ĉielarkuloj parolas tapapiku'n!

Tapapiku estas mikse apriora kaj aposteriora lingvo. Multaj vortoj estas tute inventitaj, kelkaj vortoj mimas la sonon de tio, kion ili reprezentas (ili estas onomatopeaj) kaj aliaj estas adaptitaj, foje forte, por respekti ĝian fonemaron kaj gramatikon. Vortprovizo venas el multaj lingvoj, kun specifa atento al malgrandaj lingvoj. 

Tapapiku estas inspirita de la Tokipona, Vorlin, la Keĉua, la Indonezia, la Esperanta kaj multaj aliaj naturaj kaj artefaritaj lingvoj. Tapapiku celas esti mezsimpla, belsona kaj pova lingvo, tio malfacilegas kaj defias min.

## Fonemaro kaj alfabeto

Fonemaro de la lingvo konsistas el 18 fonemoj: 11 konsonantoj reprezentataj latinalfabete de la literoj M, N, P, T, K, F, S, X, H, R, L; 5 vokaloj reprezentataj de A, E, I, O, U kaj 2 semivokaloj reprezentataj de W kaj J. Alia propra pli tapapiku'eca sistemo por transkribi fonemojn estas pripensota, se vi havas sugestojn, kontaktu min!
Ili permesas grandan fonetikan variaĵon kiel ekzemple indikite sube per IPA'aj literoj:

| Simbolo | Ekzemploj de eblaj fonetikaj realigoj |
|------------|--------------------------------------------------|
M | m ɱ
N | n n̪ ɳ ɲ ŋ ɴ
P | p b p̪ b̪
T | t t̪ d d̪ ʈ ɖ
K | k g q ɢ
F | f v β ɸ θ ð
S | s z
X | ʃ ʒ ʂ ʐ x
H | χ ħ h ɦ ʜ
R | r ʀ ɾ ɽ
L | l ɭ ʟ ɺ
A | a ɶ ä ɐ ʌ
E | e e̞ ɛ œ ɘ ɜ
I | i   
O | o o̞ ɤ ɤ̞ ɔ ɒ - ö
U | u ɯ ʊ
W | w
J | j

Transkribo estas unu fonemo - unu litero.

## Silabkreado

Tapapiku havas mezkomplikan silaban strukturon, kiel la vasta plejparto de la lingvoj. Oni difinas:

- V: vokaloj
- W: kvazaŭvokaloj
- K: konsonantoj (m,n,p,t,k,f,s,x,h,r,l)
- A: antaŭlikvaj konsonantoj: (k,p,t,f)
- L: likvaj konsonantoj (l,r)
- P: postsoaj konsonantoj (k,l,n,p,r,f,t,m)
- F: finalaj konsonantoj (n,l,s)

Kiuj permesas krei silabojn faritaj laŭ la jena regulara esprimo:

(K(W)|AL|sP)V(W)(F)

Ekz. estas permesataj *ka*, *pan*, *e*, *tro*, *plu*, *waj*, *najs*, *ski*, *kjun* sed ne *stra*, *kvo*, *empi*, *shin*, *kso*


## Radikoj kaj derivaĵoj

Krom konjunkcioj kaj kelkaj bazaj adverboj, Tapapiku'aj radikoj baziĝas sur nomoj. Nomoj ĉiam finas per vokaloj aŭ kvazaŭvokaloj. Por formi verboj, adjektivoj kaj adverboj oni faras kiel sekve.

- Verboj: *-s* estas aldonata al la radiko. *amo* (amo) -> *amos* (amas, esti amata)
- Adjektivoj: sama formo de nomoj, sed ili sekvas ĉiam nomoj aŭ vortgrupoj kiuj rolas kiel nomo. *pufi* (beleco) -> maw pufi (bela kato)
- Adverboj: *-n* estas aldonata al la radiko. *wike* (rapideco) -> *wiken* (rapide)

## Pluraleco, sekso, homeco

En la lingvo indiki pluralecon, sekson aŭ homecon tute ne nepras, oni faras nur laŭbezone, tial Tapapiku ne havas devigajn gramatikajn montrilojn por pluraleco, sekso kaj homeco.

Ekz. *paw* indikas unu aŭ pluraj hundoj, inaj, viraj aŭ aliseksaj. 

## Personaj pronomoj 

Tapapiku havas tri bazajn personajn pronomojn:

- *Mi*: por indiki la grupon de parolanto (venas el latinidaj lingvoj)
- *Ju*: por indiki la grupon de la celata(j) ricevanto(j) (venas el la Angla kaj aliaj ĝermanaj lingoj)
- *Paj*: por indiki la grupo de la aliajn personojn, bestojn aŭ objektojn (venas el la Keĉua)

*ju* signifas *vi* kaj kiel en Esperanto tio povas esti uzata por paroli al unu aŭ plu personoj. Tamen Tapapiku ĝeneraligas la procedon por ĉiuj pronomoj, do *paj* signifas *li* sed ankaŭ *ŝi*, *ĝi* kaj *ili*. Pronomo *mi* bezonas precizigon, en Tapapiku indikas la grupon de parolanto do kompreneble povas signifi *mi* sed ankaŭ signifas *ni* nur en la kazoj, kie la celata ricevanto ne estas enkluzivigita.

> Mi ponas 

signifas "Mi estas bona" aŭ "ni estas bona" sed subcelante ke *vi* verŝajne ne estas bona. Por inkluzivigi vin oni devas uzi komponajn pronomojn.

Komponaj pronomoj estas:

- *Jumi*: mi kaj vi, ni kaj vi
- *Jupaj*: vi kaj aliaj krom mi
- *Mipaj*: mi kaj aliaj krom vi
- *Jumipaj*: egalas pli malpli la koncepto de la Esperanta *oni*

Ni diris antaŭe, ke Tapapiku ne montras defaŭlte pluralecon, tamen uzante komponajn pronomojn, pluraleco estas klara en multaj kazoj por kiu utilas distingi. *Jumi* do estas preskaŭ ĉiam plurala pronomo, kvankam oni povas imagi singularan uzon en tre limigitaj ĉirkaŭtekstoj, ekz. verkante taglibron oni povus imagi uzi *Jumi* singulare, se oni skribas por si mem.     

Ekde nun, oni donos la tradukojn supozante la singulara sekseneŭtra formo, krom kie male dirite. Tamen memoru, ke la tradukoj validas ankaŭ por la aliaj formoj.

## Partikloj ka, se, si, kli

Tiuj partiklo estas gravegaj en Tapapiku, ĉar permesas ŝanĝi la signifon de la tutan frazon. Ili enkondukas nominalajn grupojn (troviĝeblas antaŭ la nomoj) kaj keze de pronomoj povas esti algluitaj al ili.

Ni revenu al la frazo 

> Mi ponas

Tiu, kiel vi scias, signifas *Mi estas bona*. Tamen aldonante la partiklon *ka* al la nominala grupo, tiu iĝas la agento de la frazo. Ekz.

> Kami ponas

Signifas *mi ponigas*, *mi malfuŝas*.
Kiam oni volas verbaligi nomon celante transitivecon, oni ĉiam devas aldoni unu el el tiuj partikloj al la aganto. 
Ni rimarku tion per la nomo *moku*, manĝaĵo

> Mi mokus

Havas la malofte celatan sencon de *mi estas manĝaĵo* kaj por esprimi, ke mi manĝas oni devas uzi anstataŭ

> Kami mokus

La partiklo *kli* signifas pli-malpli, ke nominala grupo estas la kaŭzanto de la ago kun ka. Tio Esperante ofte oni realigas per sufikso -ig

> Klimi mokus ju

signifas *mi manĝigas vin*, *mi nutras vin*

Partikloj *se* kaj *si* utilas por krei refleksivajn frazojn sed la dua aldonas la sencon de reciprokeco.

> Sejumi amos
> Sijumi  amos

La unua signifas, ke ciuj el mi kaj vi amas si mem, la dua, ke ni amas unu la alian.
 
Oni notu do, ke Tapapiku tranktas la subjekton de netransita verbo kaj la objekto de transitiva same, do male al pluraj Eŭropaj lingvoj, Tapapiku estas ergativa lingvo do anstataŭ paroli pri subjekto kaj objekto oni parolas pri aganto kaj ricevanto.

## Vortordo kaj modifila ordo.

Eblas havi ĉiujn vortordojn Tapapiku'e, sed kaze de neceso, por distingi du nominalajn grupojn, oni uzu partiklo *e*. La sekvaj estas ĉiuj tradukoj de la frazo *la nigra kato manĝas la flavan fiŝon*, sed la fokuso de la frazo ŝanĝas.

- PVA: pluplu lala mokus ka maw nua
- AVP: ka maw nua mokus pluplu lala
- PAV: pluplu lala ka maw nua mokus
- APV: ka maw nua e pluplu lala mokus
- VPA: mokus pluplu lala ka maw nua
- VAP: mokus ka maw nua e pluplu lala

Tiu libereco utilas ankaŭ por simuli malaktiva diatezon, *pluplu lala mokus* tradukeblas ekzemple, kiel *la flava fiŝo estas manĝata*
[kontinuendas...]








 
